---
layout: haber
lang: tr
title: İSY Semineri Açık Radyo'da
date: 2009-12-03
permalink: /tr/haberler/2009-12-03/isy-semineri-acik-radyo-da
short_description: Dernek Başkanımız Altay Onur, Açık Radyo'da
image: /assets/images/haberler/logo_AR.gif
---

<p>
Başarılı bir şekilde geçen "İş Sürekliliği Yönetimi" Seminerinin ardından Dernek başkanımız Altay Onur, 28 Ekim 2009 Çarşamba günü Açık Radyo "Altın Saatler" programının konuğu oldu.
</p>
<p>
Çarşamba günleri 15:35-16:00 saatleri arasında yayımlanan "Altın Saatler" praogramının yapımcısı Gürhan Ertür'ün sorularını yanıtlayan Altay Onur, seminerin amacı, kapsamı, izlenimler, katılımcıların geri bildirimleri ve gelecekte yapılacak etkinlikler üzerinde durdu.
</p>
<p>
İSY seminerinin DAAD desteğinde ve İTÜ Afet Yönetim Merkezi işbirliğiyle düzenlediklerini belirten Onur, etkinliğin 300'e yakın katılımcı tarafından izlendiğini ve özellikle özel sektör ve kamu kuruluşlarından yoğun ilgi gördüğünü açıkladı. Onur, yaptığı konuşmada, amaçlarının iş sürekliliği konusunda Türkiye'de bir farkındalık yaratarak bu alanda dünyadaki gelişmeler hakkında bilgi vermek ve ilgili tarafları bir araya getirmek olduğunu ve nihayi hedeflerinin Türkiye'de bir İSY kültürü oluşturulması yönünde bir ilk adım atmak, İSY'nin kurum ve kuruluşlarda bir yönetim sistemi olarak algılanmasının gereğini vurgulamak ve bu yöndeki çalışmalarda ilgili tarafları bir araya getirmek olduğunu söyledi.
</p>
<p>
Bir sivil toplum kuruluşu olarak AYMED hakkında da bilgi veren Onur, bundan sonra da güncel ve ilgi çekici konularda DAAD desteğinde Alumni-Seminerleri düzenlemeyi sürdüreceklerini ve böylece hem Almanya'daki hem de Türkiye'de değişik uzmanlık alanlarındaki kişileri, Alumni'leri bir araya getirerek iki ülke arasındaki yakınlaşma ve bilgi alış verişinde etkin bir rol almayı istediklerini, kişi ve kuruluşların birbirlerini tanıması ve iletişime geçerek yeni işbirlikleri oluşturulmasına vesile olmayı hedeflediklerini belirtti.
</p>
<p>
Radyo programını (mp3) indirmek için <a href="{{ site.baseurl }}/assets/files/AYMED-AcikRadyo.mp3" target="_blank">tıklayınız (49 MB)</a>.
</p>
