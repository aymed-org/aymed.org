---
layout: page
title: Basında AYMED
lang: tr
permalink: /tr/basin/
---

<h5>İş Sürekliliği Yönetimi (BCM) Semineri Riskonomi Dergisinin Kasım sayısında yer aldı.</h5>

<p>
Ant Yayıncılık tarafından Ekim 2009'da yayın hayatına başlayan RİSKONOMİ - 21. Yüzyılda Finans Risk Yönetimi Dergisi -  Kasım 2009 sayısında "İş Sürekliliği Yönetimi (BCM)" konusunu dosya olarak ele aldı.
</p>

<p>
Özellikle AYMED ve İTÜ AYM işbirliği ve DAAD desteğinde 19-20 Ekim 2009 tarihlerinde İstanbul'da gerçekleşen "Risk Yönetiminde Başarı Faktörü: İş Sürekliliği Yönetimi" etkinliğine sayfalarında yer veren dergide, Türkiye'de ilk defa bu anlamda uluslararası bir nitelikte seminer düzenlendiğini, konunun uzmanları, danışmanları, iş profesyonelleri ve belgelendirme kuruluşlarının katılımıyla seminerin büyük bir ilgi gördüğünü ve başarılı bir şekilde geçtiği belirtildi.
</p>

<p>
Seminerde işlenen konu başlıkları ve katılımcı kuruluşların yer aldığı haber sayfalarını görmek için lütfen <a href="{{ site.baseurl }}/files/Riskonomi-Kasim09.pdf">tıklayınız</a>.
</p>

<hr>

<h5>İSY (BCM) Semineri Açık Radyo'da</h5>

<p>
19-20 Ekim 2009 tarihlerinde İTÜ Ayazağa Kampüsü'nde gerçekleşen "İş Sürekliliği Yönetimi" semineri 28 Ekim 2009 Çarşamba günü Açık Radyo "Altın Saatler" programında yer aldı.
</p>
<p>
"Altın Saatler" programının yapımcısı Gürhan Ertür'ün sorularını yanıtlayan AYMED Dernek Başkanı Altay Onur, seminerin amacı, kapsamı, izlenimler, katılımcıların geri bildirimleri ve gelecekte yapılacak etkinlikler üzerinde durdu.
</p>
<p>
İSY seminerinin DAAD desteğinde ve İTÜ Afet Yönetim Merkezi işbirliğiyle düzenlediklerini belirten Onur, etkinliğin 300'e yakın katılımcı tarafından izlendiğini ve özellikle özel sektör ve kamu kuruluşlarından yoğun ilgi gördüğünü açıkladı. Onur, yaptığı konuşmada, amaçlarının iş sürekliliği konusunda Türkiye'de bir farkındalık yaratarak bu alanda dünyadaki gelişmeler hakkında bilgi vermek ve ilgili tarafları bir araya getirmek olduğunu ve nihayi hedeflerinin Türkiye'de bir İSY kültürü oluşturulması yönünde bir ilk adım atmak, İSY'nin kurum ve kuruluşlarda bir yönetim sistemi olarak algılanmasının gereğini vurgulamak ve bu yöndeki çalışmalarda ilgili tarafları bir araya getirmek olduğunu söyledi.
</p>
<p>
Bir sivil toplum kuruluşu olarak AYMED hakkında da bilgi veren Onur, bundan sonra da güncel ve ilgi çekici konularda DAAD desteğinde Alumni-Seminerleri düzenlemeyi sürdüreceklerini ve böylece hem Almanya'daki hem de Türkiye'de değişik uzmanlık alanlarındaki kişileri, Alumni'leri bir araya getirerek iki ülke arasındaki yakınlaşma ve bilgi alış verişinde etkin bir rol almayı istediklerini, kişi ve kuruluşların birbirlerini tanıması ve iletişime geçerek yeni işbirlikleri oluşturulmasına vesile olmayı hedeflediklerini belirtti.
</p>
<p>
Konuşmayı dinlemek için: <a href="{{ site.baseurl }}/tr/haberler/aymed-den" target="_blank">AYMED'den Haberler</a> menüsüne bakınız.
</p>
